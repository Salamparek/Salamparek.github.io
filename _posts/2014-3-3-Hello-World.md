---
layout: post
title: Jawa
---

Jawa je nejstarší fungující česká firma zabývající se výrobou motocyklů už od roku 1929. Jméno firmy vzniklo složením jména zakladatele Františka Janečka, který zakoupil licenci na výrobu motocyklů Wanderer. V současnosti se firma oficiálně nazývá Jawa Moto spol. s r.o. a sídlí v Týnci nad Sázavou. Dále existuje firma JAWA Divišov a.s., která se zabývá výrobou plochodrážních speciálů a sídlí v Divišově.
Jawa za svou existenci uvedla na trh desítky modelů nejrůznějších motocyklů, vyráběných v továrně v Praze na Pankráci, v roce 1931 byla vybudována nová továrna v Týnci nad Sázavou. V letech 1963 až 1964 v době centralizace byla nucena Jawa opustit své moderní provozy na pražské Zelené lišce na Pankráci a v Libni a začít využívat motorárnu ČZ ve Strakonicích. Nejznámější motocykly jsou Jawa 50 Pionýr (ten byl vyráběn ve slovenském závodě v Považské Bystrici - Považské strojárne), Jawa 500 OHC, Jawa 250 a 350 (2 typy - "kývačka" a "panelka", odlišovaly se několika detaily). Velikým převratem byla v roce 1966 konstrukce nové spojky. Automatická odstředivá spojka byla určena pro Jawu 250/559-05 a 350/360-01 Automatic. Jawa si zaručila prvenství i samotným patentem vynálezu, neboť jistá japonská firma tuto spojku okopírovala a montovala ji do svých motocyklů. Výroba motocyklů Jawa 350 (po motorické stránce koncepčně vycházející z motoru, použitého v motocyklu Ogar či Jawa 350 Pérák), jejíž prodej v ČR byl ukončen v r. 2005 kvůli evropským emisním normám, dále pokračuje pro trhy třetího světa. Jezdci na motocyklech JAWA získali v předválečných letech 51 vítězství v soutěžích Šestidenní a mnoho dalších úspěchů v různých motocyklových soutěžích. Pro Jawu vybojovali v šedesátých letech 20. století mnoho titulů v silničních závodech legendární František Šťastný a Gustav Havel.
V minulosti, zejména v padesátých letech 20. století, byla Jawa ve špičce motocyklových výrobců, exportovala do mnoha zemí světa, zejména péráky, kývačky a panelky, významný byl export pro SSSR. Po roce 1990 nastal výrazný útlum výroby, který měl kořeny již v dřívějších socialistických letech, kdy se do motocyklového průmyslu prakticky neinvestovalo. Nedostatečné modernizace nedokázaly zakrýt zastaralost koncepce. 
Nyní se již jen velmi obtížně snaží konkurovat značkám jako Honda, Yamaha, Suzuki svou novou řadou motocyklů se čtyřtaktním motorem o objemu 650 ccm.


![_config.yml]({{ site.baseurl }}/images/config.png)

The easiest way to make your first post is to edit this one. Go into /_posts/ and update the Hello World markdown file. For more instructions head over to the [Jekyll Now repository](https://github.com/barryclark/jekyll-now) on GitHub.
